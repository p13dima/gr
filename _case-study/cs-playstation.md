# H περίπτωση του playstation
Η πρώτη κονσόλα κυκλοφόρησε το 1994 στην Ιαπωνία, ωστόσο η αρχική ιδέα χρονολογείται πίσω στο 1988 η Sony επρόκειτο να συνεργαστεί με την Nitendo για τη δημιουργία CD-ROM για το Super Nintendo. 

Η εμπορική επιτυχία της κονσόλας δεν άργησε να έρθει καθώς η πρώτη εκδοχή της κονσόλας πούλησε συνολικά 120 εκατομμύρια κομμάτια. Η καινοτομία της κονσόλας εκείνη την εποχή ήταν σαφέστατα στο cd rom, το οποίο έδινε τη δυνατότητα στους developers να δημιουργούν μεγαλύτερα και καλύτερα παιχνίδια σε αντίθεση με τα cartridges που κυριαρχούσαν στις περισσότερες κονσόλες εκείνη την εποχή. Όσο αφορά τη διάδραση με τον χρήστη η Sony εισήγαγε στο χειριστήριο του PlayStation δόνηση ως ανταπόκριση από το παιχνίδι προς τον χρήστη.

Η δεύτερη γενιά της κονσόλας (PlayStation 2) κυκλοφόρησε το 2000 και ξεπέρασε την εμπορική επιτυχία του προκατόχου του, καθώς έμεινε στην ιστορία ως η κονσόλα με τις μεγαλύτερες πωλήσεις παγκοσμίως. Το PlayStation 2 είχε ενσωματωμένο DVD player και μπορούσε να συνδεθεί και στο internet. Ο developers μπορούσαν να δημιουργήσουν ακόμα μεγαλύτερα και καλύτερα παιχνίδια αξιοποιώντας το DVD και ο χρήστης από τη μεριά του μπορούσε να κάνει και αναπαραγωγή ταινιών. Μεγάλη εξέλιξη είχε και το χειριστήριο το οποίο είχε ενισχυθεί με 2 κουμπιά τα οποία καταλάβαιναν την πίεση του χρήστη ώστε να υπάρχει καλύτερη διάδραση με το παιχνίδι.

Το 2006 κυκλοφόρησε η 3η γενιά της κονσόλας το Playstation3 το οποίο είχε ενσωματωμένο wifi blue ray player και μπορούσε να αναπαράγει περιεχόμενο hd καθώς είχε και ενσωματωμένη θύρα hdmi. Για πρώτη φορά τα χειριστήρια έγιναν ασύρματα. Αν και η κονσόλα ήταν αρχικά συμβατή με τα παιχνίδια των προηγούμενων κόνσολών, η λειτουργία αυτή αφαιρέθηκε με την κυκλοφορία του playstation 3 slim. 

To playstation 4 κυκλοφόρησε το 2013 και παρουσίασε αρκετά νέα χαρακτηρίστηκα τόσο στον σχεδιασμό της ίδια της κονσόλας όσο και στο χειριστήριο το οποίο είχε πλέον οθόνη αφής δύο νέα κουμπιά που αντικατέστησαν τα select και start των προηγούμενων γενιών, καθώς και θύρα για ακουστικά. Το PlayStation 4 ενισχύθηκε σε ισχύ και δυνατότητες με την έκδοση PS4 pro, με την Sony να εισάγει στην βιομηχανία gaming τον όρο mid-generation console κάτι που ακολούθησαν και οι ανταγωνίστριες εταιρίες.

Η τεράστια εμπορική επιτυχία της κονσόλας δεν επίκειται μόνο στα χαρακτηριστικά και στις νέες τεχνολογίες, αλλά και στις αποκλειστικότητες στους τίτλους παιχνιδιών. Το PlayStation παρέχει μια ολοκληρωμένη εμπειρία gaming σε πολύ χαμηλό κόστος σε σχέση με το gaming σε ηλεκτρονικό υπολογιστή, Ωστόσο πολλές φορές το gaming σε υπολογιστή είναι αρκετά ανώτερο καθώς ο χρήστης μπορεί να αναβαθμίζει τα επιμέρους συστήματα όποτε αυτός το επιθυμεί.

Αναμφισβήτητα η σειρά PlayStation διαμόρφωσε την αγορά console gaming από τα μέσα τις δεκαετίας του 90 μέχρι σήμερα και παρουσίασε τεχνολογίες που υιοθετήθηκαν και από άλλες εταιρίες όσο αφορά τη διάδραση του χρήστη με τον παιχνίδι και την εμπειρία γενικότερα.   
