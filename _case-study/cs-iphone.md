# H περίπτωση του iPhone
Η περίπτωση της κινητής τηλεφωνικής συσκευής iPhone σήμανε την αρχή της γρήγορης μετατόπισης της διάδρασης από τον παραδοσιακό τρόπο με πληκτρολόγιο και κουμπιά σε οθόνες αφής. Με την κυκλοφορία του πρώτου iPhone ξεκίνησε σταδιακά η μετατόπιση των χρηστών του διαδικτύου από τους σταθερούς και φορητούς υπολογιστές σε κινητές συσκευές που μπορείς να έχεις πάντα μαζί σου.

Η λογική του iPhone από το πρώτο κιόλας μοντέλο που κυκλοφόρησε το 2007 ήταν να είναι μια πολύ-λειτουργική συσκευή όπου ο χρήστης μπορεί να έχει πρόσβαση στον παγκόσμιο ιστό, να τραβήξει και να αποθηκεύσει φωτογραφίες, να ακούσει μουσική κ.α.

Η σημαντική καινοτομία που συντέλεσε και στην τεράστια εμπορική επιτυχία της συσκευή και τον συσκευών που ακολούθησαν μετά από αυτή, είναι ότι έδωσε τη δυνατότητα σε developers να φτιάχνουν τις δικές τους εφαρμογές για το τηλέφωνο. Ήταν το ξεκίνημα μιας εντελώς νέας οικονομίας που συνεχίζει να αναπτύσσεται μέχρι και σήμερα, καθώς ολόκληρη η βιομηχανία κινητών τηλεφώνων ακολούθησε την ίδια τακτική.

Πριν την κυκλοφορία του πρώτου iPhone οι κατασκευάστριες εταιρίες κινητών τηλεφώνων απολάμβαναν τρελά κέρδη πουλώντας συσκευές που βασίζονταν στο brand και στο design και όχι στην τεχνολογική εξέλιξη.

Η τεράστια εμπορική επιτυχία του iPhone βασίζεται κατά κύριο λόγο στο λογισμικό. Εκείνη την εποχή τα κυρίαρχα λειτουργικά συστήματα ήταν το Symbian, το BlackBerry OS, και το windows mobile τα οποία δεν ήταν δυνατά να ανταπεξέλθουν σε τίποτα περισσότερο από απλές λειτουργίες και σε καμία περίπτωση δεν έδιναν τη δυνατότητα σε ανεξάρτητους developers να δημιουργούν τις δικές τους εφαρμογές. Εκτός από τα παραπάνω όμως το iPhone εκμεταλλεύθηκε το και το οικοσύστημα συσκευών και εφαρμογών της apple και οι χρήστες μπορούν να έχουν πρόσβαση στο περιεχόμενό τους από οποιαδήποτε συσκευή.

Με την εξέλιξη της τεχνολογίας και την είσοδο στην αγορά και άλλων εταιριών που ήθελα μερίδιο, το iPhone  συνέχισε την τεράστια επιτυχία του. Ο συνδυασμός του λογισμικού (IOS) με τα τεχνικά χαρακτηριστικά της συσκευής δίνει τη δυνατότητα στην εταιρία να ενσωματώνει λειτουργίες που ενισχύουν την εμπειρία με το χρήστη. Παρόλο που στις μέρες μας το μεγαλύτερο μερίδιο της αγοράς στα λειτουργικά συστήματα κινητών τηλεφώνων το έχει η Google με το android, To iPhone υπερτερεί οποιαδήποτε άλλη συσκευή όσο αφορά τη διάδραση με τον χρήστη καθώς το λογισμικό χτίζεται σε συνδυασμό με τις δυνατότητες τις συσκευής, σε αντίθεση με τις άλλες εταιρίες οι οποίες βρίσκονται σε πόλεμο χαρακτηριστικών και επεξεργαστικής ισχύς η οποία σε πολλές συσκευές χάνεται λόγο της μη σωστής διαχείρισης από το λογισμικό.

Βλέπουμε λοιπόν ότι οι σύγχρονες τεχνολογίες και διαδραστικά συστήματα δεν στέκονται από μόνα τους αλλά λειτουργούν ως ένα οικοσύστημα όπου είναι σημαντικά εξίσου όλα τα μέρη τους.

Στις μέρες μας το iPhone συνεχίζει την τεράστια εμπορική επιτυχία που ξεκίνησε από το 2007 προσφέροντας ποιοτικές και πολύ-λειτουργικές συσκευές σε συνδυασμό με ένα οικοσύστημα εφαρμογών που απογειώνουν την εμπειρία του χρήστη.
