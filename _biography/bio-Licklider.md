# Σύντομη βιογραφία του Joseph Carl Robnett Licklider
Ο Joseph Carl Robnett Licklider ήταν Αμερικανός ψυχολόγος και επιστήμονας υπολογιστών και θεωρείται από τους σημαντικότερους ανθρώπους στην ιστορία των υπολογιστών. Γεννήθηκε το 1915 στο St. Louis του Missouri των Ηνωμένων πολιτειών και σπούδασε φυσική, μαθηματικά και ψυχολογία στο Washington University του St. Louis. Έλαβε διδακτορικό στην ψυχό-ακουστική από το πανεπιστήμιο του Rochester το 1942 και δούλεψε στο πανεπιστήμιο του Harvard ως λέκτορας στο εργαστήριο ψυχό-ακουστικής από το 1943 μέχρι το 1950.

Απέκτησε ενδιαφέρον για την πληροφορική και δούλεψε στο MIT ως βοηθός καθηγητή και ήταν στην επιτροπή που ίδρυσε το MIT Lincoln Laboratory για την ενίσχυση της αμερικανικής άμυνας με τη χρήση νέων τεχνολογιών. Στο MIT ο Licklider ήταν επικεφαλής της ομάδας ανθρώπινου παράγοντα του SAGE project ενός συστήματος από μεγάλους υπολογιστές που επικοινωνούσαν μεταξύ τους μεταφέροντας δεδομένα από radar.

Τον Οκτώβριο του 1962 ορίστηκε υπεύθυνος του γραφείου τεχνικών διαχείρισης   πληροφοριών του τμήματος άμυνας των Ηνωμένων πολιτειών και το 1963 συλλαμβάνει την αρχική ιδέα του ARPANet το οποίο εξελίχθηκε στο internet όπως το ξέρουμε σήμερα.

Το 1968 ο Licklider γυρνάει στο MIT ως καθηγητής ηλεκτρολογίας, ενώ την ίδια εποχή είναι συντονιστής στο project Mac, που παρήγαγε το πρώτο time sharing system μεταξύ υπολογιστών, διαφορετικοί χρήστες σε διαφορετικά τερματικά μπορούν να χρησιμοποιούν ταυτόχρονα το ίδιο σύστημα.

Ο Joseph Carl Robnett Licklider έπαιξε τεράστιο ρόλο στην εξέλιξη τον συστημάτων των υπολογιστών και των τεχνολογιών επικοινωνίας μεταξύ τους. Οραματίστηκε ένα παγκόσμιο δίκτυο ηλεκτρονικών υπολογιστών πολύ πριν καταστεί δυνατή η λειτουργία του. Οι περισσότερες εξελίξεις στον τομέα των ηλεκτρονικών υπολογιστών έγιναν με βάση τις ιδέες και τα οράματα του Licklider, και γι’ αυτό θεωρείται η σημαντικότερη μορφή στην ιστορία της επιστήμης των ηλεκτρονικών υπολογιστών. Πέθανε το 1990 στο Arlington της Μασαχουσέτης.  
